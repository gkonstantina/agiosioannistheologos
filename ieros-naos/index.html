---
layout: default
title: "Ιερός Ναός"
permalink: "/ieros-naos/index.html"
---
<div class="container">
  <!-- Page Heading/Breadcrumbs -->
  <div class="row">
      <div class="col-lg-12">
          <h1 class="page-header">Ιερός Ναός Αγίου Ιωάννου του Θεολόγου
          </h1>
      </div>
  </div>
  <!-- /.row -->
  <div class="row">
    <div class="col-xs-6 col-xs-push-3">
      <div class="panel panel-default">
        <div class="panel-heading">
          <h3>Πληροφορίες για την ονομασία του Ιερού Ναού μας & πώς το χωριό πήρε το όνομα του Αγίου Ιωάννου του Θεολόγου.</h3>
        </div>
        <div class="panel-body text-justify">
          <p>
            Με το όνομα «Θεολόγος» υπάρχουν αρκετά χωριά στη χώρα μας, με μεγαλύτερο αυτόν της Θάσου. Ο Ευβοϊκός «Θεολόγος» βρίσκεται στο κέντρο του νησιού, στους πρόποδες της δυτικής πλαγιάς τού μικρού Ευβοϊκού Ολύμπου.
          </p>
          <p>
            Σε απόσταση 5-6 χλμ. από το χωριό μας βρίσκονται τα χωριά: Μίστρος (ΒΑ), Πούρνος (ΒΔ), Καμάρι(ΝΔ) και Γέροντας (ΝΑ). Σε διπλάσια περίπου απόσταση και προς τα δυτικά, πάνω στο δρόμο που οδηγεί προς την Χαλκίδα, βρίσκεται ο Πισσώνας.  Ο «Θεολόγος» απέχει 20 χιλιόμετρα περίπου από τη Χαλκίδα -μέσω Νέας Αρτάκης- και 10 χλμ. από την Ερέτρια.
          </p>
          <p>
            Τα αρχαία χρόνια, ο «Θεολόγος» θα πρέπει να ήταν και ένας από τους 50 και πλέον δήμους τής Ερέτριας. Απ’ όσα γράφει ο καθηγητής WilliamWallace -στην εμπεριστατωμένη εργασία του «Οι Δήμοι τής Ερέτριας» (Αρχείο Ευβοϊκών Μελετών, τόμος Η΄, σελ.157-203, 1961)- συμπεραίνουμε, πως στην περιοχή του χωριού θα βρισκόταν ο δήμος Λάκη (Λάκεθεν)
          </p>
          <p>
            Για το πότε ακριβώς  άρχισε να κατοικείται τούτο το κάπως αμφιθεατρικό χωριό δεν είναι γνωστό. Εκείνο που θεωρείται βέβαιο είναι, ότι το τελευταίο του όνομα το πήρε από την εκκλησία τού Αϊ-Γιάννη του Θεολόγου. Τούτη η εκκλησία, που βρίσκεται προς τα νότια, στην περιοχή τής «Καμάρας» και πάνω από τη βρύση «Κλήματα», είναι ο ενοριακός ναός τού χωριού.
 πιθανολογείται, πως ο Ιστορικός Ναός του Αγίου Ιωάννου του Θεολόγου χτίστηκε από τον όσιο Χριστόδουλο,τότε το χωριό πήρε το όνομα «Θεολόγος» γύρω στα 1090 Σε τούτο το χώρο –πριν το 1090- θα προϋπήρχαν κάποιες σκόρπιες καλύβες, ή και κάποια μικρά σπίτια, αλλά φυσικά με άλλο όνομα, όχι με το «Θεολόγος».
          </p>
          <p>
            Μέχρι τότε, τούτη η τοποθεσία θα μπορούσε να λεγόταν Αγρι(ε)λιά, Κουμαριά,  Πουρναριάς ή κάτι παραπλήσιο,από τις πολλές αγριελιές, τις κουμαριές και τα πουρνάρια που υπήρχαν στην γύρω περιοχή. Ακόμα, θα μπορούσε να είχε την ονομασία «Τρίστρατο», γιατί σε τούτο το σημείο αντάμωναν τρεις δρόμοι: Αυτός που ερχόταν από τη Χαλκίδα, εκείνος που έφτανε εδώ από την Ερέτρια και ένας τρίτος που έφερνε σε τούτα τα μέρη τους στρατοκόπους από την περιοχή τού Μίστρου και τα λημέρια της Δέλφης. Ποιος μπορεί όμως να ξέρει!...
          </p>
          <p>
            Οι πρώτες γραπτές μαρτυρίες που έχουμε για το χωριό  -το οποίο αναφέρεται ως «Άγιος Θεολόγος»- είναι από Φορολογικά Κατάστιχα των ετών 1474 και 1521. Εκεί  καταγράφονται οι φορολογούμενοι πολίτες και οι φορολογικές τους υποχρεώσεις.Στα μετά επαναστατικά χρόνια, από το 1834 (με το νόμο περί Δήμων, της 27-12-1833, Ε.Κ.1834, σελ.13) ο «Θεολόγος» συμπεριλήφθηκε στο ΔήμοΛηλαντίων, με έδρα τη Στενή. Με τον ίδιο νόμο, ο Δήμος Διρφέων  είχε έδρα τις Στρόπωνες.
          </p>
          <p>
            Με το Βασιλικό  Διάταγμα της 27-11-1840 (Ε.Κ.1841, σ.26) «περί συγχωνεύσεως των Δήμων τής Επαρχίας Χαλκίδος» ο Δήμος Ληλαντίων περιέλαβε και το Δήμο Διρφέων, με έδρα πάλι τη Στενή. Από τις εκλογές τού 1883 (με το Β.Δ. της 14-8-1882) ο μέχρι τότε Δήμος Διρφέων μετασχηματίζεται σε δύο: Στον Δήμο Διρφέων με Πρωτεύουσα την Στενή και στον Δήμο Ληλαντίων –όπου υπαγόταν και ο «Θεολόγος»- με έδρα τούς Καθενούς.
          </p>
          <p>
            Το 1912, μετά την κατάργηση των Δήμων (με το Β.Δ. τής 11-8-1912), ο «Θεολόγος» έγινε έδρα κοινότητας και μαζί με τον Πούρνο και τον «Γέροντα» αποτέλεσαν την Κοινότητα Θεολόγου.Τα τελευταία χρόνια, με την εφαρμογή τού «Καποδίστρια», το χωριό  –μαζί με άλλα 13 χωριά- βρέθηκε  και πάλι στον «αναστημένο» Δήμο Διρφύων, με έδρα τη Στενή. Και, με το νέο νόμο του κράτους«Καλλικράτης», που ισχύει από το Νοέμβριο του 2010, ο «Θεολόγος»  υπάγεται στο νέο ενωμένο δήμο Διρφύων – Μεσσαπίων με έδρα τα Ψαχνά.
          </p>
        </div>
      </div>
    </div>
  </div>
</div>
